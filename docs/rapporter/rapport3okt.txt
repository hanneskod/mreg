Lägesrapport nya medlemsregistret, 3 oktober
============================================

Arbetet med det nya medlemsregistret har dragit ut på tiden. Detta beror såklart
på en mängd olika anledningar, av dessa står två ut:

	. Tidsplanen har varit alltför snäv. Framförallt därför att jag
underskattat hur lång tid det tar att skapa stora system. Ett komplext system
behöver så att säga mer energi än summan av delarna.

	. Att implementera teknisk byråkrati var ett mycket större arbete
än jag förutsåg. Detta gäller i första hand Autogirot. Då det inte funnits några
tillgängliga bibliotek jag kunnat luta mig mot samt då dokumentationen från
Bankgiro-centralen varit bristfällig har detta varit ett mycket tidskrävande arbete.
Inte minst därför att Autogirot finns i flera olika verioner och snarlika layouter.

Avsaknaden av uppdaterade testversioner beror på ett aktivt val från min sida.
Enligt specifikationerna ska registret kunna hantera en mängd olika scenarier
och gränssnitt. Allt ifrån export till PDF och bokföringsprogram till
rättighetshantering och import av bank-data. Jag har valt att bygga de tydligt
definierade delarna en i taget, för att först nu i slutet av projektet på allvar
foga dem samman. Det har varit ett bra arbetssätt för mig, men har såklart
begrännsat möjligheterna att visa upp halvfärdiga resultat.

Innan jag listar vad jag gjort respektive vad som saknas vill jag gärna betona att
jag själv känner mig trygg med att resultatet blir bra. Att det drar ut på tiden är
såklart jobbigt, både för mig personligen och för hela projektet. Men från mitt
perspektiv går arbetet bra och hela tiden frammåt.



Färdiga moduler
---------------

Färdiga subsystem är bland andra:

* PDF generering utifrån editerbara mallar.

* Kommunikationssystem för att integrerat skicka mail/sms/skriva ut snigelpost.
Registret kan laddas med en lista av medlemmar/grupper och sedan skickat mail/sms
eller skriva ut PDFer beroende av hur varje medlem/grupp önskar få information.

* Klass för generering av .SIE filer, för export till bokföringsprogram.

* Modul för att läsa och generera Autogiro-filer. Både för det utgående
_Autogiro Privat_ samt _Nya Autogirot_.

* Modul för att läsa Bankgiro-filer i BG-MAX format.

* Modul för att läsa PostGiro-filer, Layout N.

* *nix inspirerat rättighetssystem på tabell- samt rad-nivå (implementerat i SQL).

* Standardiserad hantering av telefonnummer samt adresser. Förberett för att
kunna importera data från offentliga resurser.

* Validering av telefonnummer via Post- och telestyrelsen.

* Autokomplettering av postnummer och postort via Posten.se.

* Servergränssnitt (RESTful web service). Mycket tid har ägnats åt säkerhet.

* System för att undvika informationsförluster vid samtidiga uppdateringar. (Http etags.)

* Användarklient i javascript. Denna är dock inte färdig utan kommer att utvecklas
efterhand vi ser hur det dagliga arbetet i registret flyter.



Vad som återstår
----------------

Följande är vad som återstår att göra innan vi har en fungerande beta-version av
registret. Efter det återstår såklart att vidareutveckla användargränssnittet,
att definiera vilka rapporter som ska kunna skrivas ut osv...

* Att väva samman de olika ekonomi-orienterade funktionerna till ett robust
gränssnitt.

* Att skapa användar- och server-gränssnitt för arbetet att länka medlemmar
till grupper samt grupper till grupper.

* Viss uppsnyggning och trimning för att det ska vara meningsfullt att börja
arbetet med testgrupp.

&nbsp; +
&nbsp; +
&nbsp; +

_Malmö den 3 oktober_ +
_Hannes Forsgård_
