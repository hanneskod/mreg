
Avstämning mot kravspecifikation
================================

*Version 0.1.1*

Det är svårt för mig att göra en tydlig avstämning mot specifikationerna.
Visserligen finns ett par dokument som skrevs i början av projektet, men de är
mer eller mindre inaktuella. Mycket har ändrats och tillkommit under
arbetets gång, efter mailkonversationer, men framförallt efter personliga
samtal.

Det går att bryta ner specifikationerna i fyra huvudgrupper:

1. Medlemmar och organisation.
1. Ekonomi.
1. Kommunikation.
1. Externa aktörer.

## Medlemmar och organisation

Register över medlemmar och organisatoriska grupper. Olika typer av
korsorganiseringar, uppdrag, färdigheter med mera. Detta är färdigt att testas.

## Ekonomi

Hantering av medlemsfakturor och export till bokföring. Central rapportering
och fakturering mellan olika delar av organisationen.

Fakturahantering och export till bokföring är färdigt att testas. Automatiserad
central rapportering saknas.

## Kommunikation

Utskick via mail/post/sms till grupper av medlemmar enligt personliga
inställningar. System för detta är skrivet. Ett gemensamt beslut togs att
fokusera på ekonomin till alphaversionen. Gränssnitt för att använda
kommunikationsmodulen saknas.

## Externa aktörer

Register över arbetsplatser, arbetsgivare, motparter med mera. Detta har lyfts
ut ur alphaversionen. Tidigare versioner innehöll ett arbetsplatsregister,
men ett beslut togs att separera arbetsplatser från arbetsgivare för att
registret bättre ska kunna beskriva verkligheten. Det har inte funnits tid att
följa upp denna nya design.

## Slutligen

De delar som finns med i alphaversionen är grundligt testade och utvärderade.
Jag är mycket nöjd med resultatet och hoppas att det kommer att uppskattas.

Det har varit ett långt projekt med en otydlig projektplan. Jag har varit både
programmerare, designer, projektledare och kommunikatör. Utifrån dessa
förutsättningar är jag extra stolt över vad jag har presterat.

Under hela perioden har jag fått sex månadslöner i ersättning. Jag har inte
fört bok över hur många timmar jag arbetat, men det är utan problem motsvarande
18 månaders heltidsarbete.

